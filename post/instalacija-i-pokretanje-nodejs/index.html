<p>U ovom članku ću vam objasniti kako da instalirate i pokrenete <em>Node.js</em> jer će vam to biti neophodno za svaki budući tutorijal. Uz instalaciju <code>node</code>-a nedavno je uključen i <a href="http://npmjs.org/">npm</a> - <code>node</code>-ov menadžer paketa.</p>
<p>Sam postupak instalacije je veoma jednostavan i neće vam oduzeti previše truda i vremena. Pratite sledeća uputstva:
[cutHere]</p>
<p>Pre svega, potrebno je da preuzmete najnoviju <em>stabilnu</em> verziju <code>node</code>-a na sledećoj adresi: <a href="http://nodejs.org/#download">http://nodejs.org/#download</a></p>
<h3 id="unix-macintosh-">Unix/Macintosh:</h3>
<p>Nakon preuzimanje <code>node</code>-a naravno otpakujte arhivu i pozicionirajte se na direktorijum sa sadržajem iz arhive:</p>
<pre><code class="lang-bash">cd ./node-v0.8.0
</code></pre>
<p>Izvršite sledeće naredbe kako biste instalirali <code>node</code> (videti <code>README.md</code> fajl):</p>
<pre><code class="lang-bash">[raw=install.sh]
./configure
make
make install
</code></pre>
<p>I to je ceo postupak!<br>Sam proces instalacije može potrajati nekoliko minuta, tako da - bez panike ;-)</p>
<p>Za pokretanje testova izvršite:</p>
<pre><code class="lang-bash">make test
</code></pre>
<p>Za <code>build</code>-ovanje dokumentacije:</p>
<pre><code class="lang-bash">make doc
</code></pre>
<p>Ukoliko imate problem sa instalacijom, molim vas da isti navedete u komentarima ispod. Dešava se (barem meni ranije) da nedostaju neke ključne biblioteke. Ukoliko ste na <code>Ubuntu</code>-u problem se uglavnom rešava u roku od jednog minuta sa <code>sudo apt-get install biblioteka</code></p>
<h3 id="windows-">Windows:</h3>
<p>Kao i obično na Windows-u je sve u par <em>next, next, next, finish</em> :D<br>Isti postupak primenite i za instalaciju <code>node</code>-a (dvoklik na instalacioni fajl i standardna rutina). Nakon toga pokrenite konzolu (<code>cmd.exe</code>) i <code>node</code> komanda će vam automatski biti dostupna.</p>
<p>Nakon instalacije (važi za sve operativne sisteme) pokrenite konzolu (shell) i otkucajte:</p>
<pre><code class="lang-bash">node -v
</code></pre>
<p>Ukoliko je sve ok trebali biste da vidite trenutnu verziju instaliranog <code>node</code>-a:</p>
<pre><code>v0.8.0
</code></pre><p>Čestitamo!!!<br>Sada imate instaliran <code>Node.js</code> i spremni ste da upoznate vaš novi omiljeni programski jezik :)</p>
